<!DOCTYPE html>
<html lang="uk">

<head>
	<meta charset="UTF-8">
	<meta http-equiv="X-UA-Compatible" content="IE=edge">
	<meta name="viewport" content="width=device-width, initial-scale=1.0">
	<link rel="stylesheet" href="css/style.css">
	<title>Lesson 6</title>
</head>

<body>
	<div class="wrapper">
		<header>
			<h1>
				Зберегти бортництво
			</h1>
		</header>
		<main>
			<div>
				<p class="class1">
					Бортництво — давній промисел добування меду диких бджіл, що донедавна вважався частково втраченим. Та в
					густих лісах українського Полісся цю професію досі передають з покоління в покоління, поступово
					відроджуючи традицію. Раніше ми вже розповідали про бортників із Селезівки та Князівки. Сьогодні ж ми
					перемістимось до села Хочине на території Поліського природного заповідника, де живе один із героїв
					нашого повнометражного фільму Ukraїner. The Movie бортник Анатолій Скумін.
				</p>
				<p class="class2">
					У Поліських лісах бортництво розвивалось здавна, про що свідчать тутешні топоніми: наприклад, тут є річка
					Уборть і село Перга. Кілька століть тому поліщуки жили в хуторах посеред лісів, пристосовуючи свій устрій
					і побут до навколишніх умов. Мед для них був поживним і корисним ресурсом, адже слугував заміною цукру.
					Із бджолиного воску виготовляли свічки, якими освічували житло, а прополіс допомагав заліковувати рани.
					Пізніше мед став своєрідною валютою й особливим елементом місцевих обрядів та звичаїв.
				</p>
				<p class="class3">
					Тож живучи по сусідству з лісовими бджолами, які водилися в дуплах дерев, хуторяни вирішили отримати
					користь із такого співіснування: замість того, щоб обкрадати бджолині гнізда, як це робили раніше, почали
					створювати борті — дерев’яні колоди з отворами для комах, які чіпляли високо на дерева та регулярно
					доглядали. Бортництво як промисел зажило доброї слави і передавалося з покоління в покоління, як і самі
					домівки бджіл: старі борті нерідко дарували новоспеченим бортникам-односельцям. Люди забезпечували
					бджолам комфортніші умови існування:
				</p>
				<p class="class4">
					— У дереві дупло може бути на висоті 2–3 метри, а бджолам краще визимувать у більш комфортних умовах.
					Тобто як становити дупло — то на висоті до метра. Воно буде тепліше і їм буде комфортніше виводить нову
					сім’ю і існувати.
				</p>
				<p class="class4">
					Згодом борті почали встановлювати не тільки в лісі, а й неподалік домівок. Невдовзі стали популярними і
					рамкові вулики, які можна було розмістити ще ближче до оселі — що ми нині звикли вважати традиційним
					бджолярством. Попри явну спорідненість з пасічництвом, бортництво має чимало відмінностей, передовсім
					через різні середовища для життя лісових і вуликових бджіл:
				</p>
				<p class="class5">
					— Бджоли в рамочних вуликах больш спокойні, більше за ними догляду, їм больше створюють комфортних умов,
					щоб вони працювали. А ця лісова пчола, вона повністю живе в дикому стані. Вона що мільйони лєт назад, а
					що зараз — то одне і те саме. Вона вже пристосувалася до любих умов виживання.
				</p>
				<p class="class6">
					Окрім вищої виживаності, лісові бджоли відрізняються ще й тим, що мають доступ до більшої кількості трав
					та квітів, які важко культивувати в сільському господарстві. Тож зовнішній вигляд і властивості їхнього
					меду інші.
				</p>
				<p class="class7">
					— Дуже має високу цінність цей лісовий мед порівняно із медом, який бджоли зносять у лісостеповій зоні з
					однієї рослини.

				</p>
				<p class="class8">
					Робота з дикими комахами потребує чіткого налагодження процесу. Спершу треба дістатися до борті з усім
					необхідним спорядженням, а це: димар, речі для його розпалювання, драбина, посудина для збирання меду і
					вода, щоб мати чим змити липкість зі шкіри. Якщо вулики пасічників переважно зібрані в одному місці, то
					борті розташовують на досить великій відстані одна від одної — щоб кожному рою було достатньо площі для
					поживи. Радіус їхнього розміщення може сягати 20 і більше кілометрів, тому бортники часто переміщаються
					від борті до борті кіньми.
				</p>
				<p class="class9">
					Бортництво, на відміну від пасічництва, небезпечне не тільки тим, що комахи можуть вжалити: це робота на
					висоті, яка потребує вправності. До того ж, коли руки бортника зайняті збором меду, він лазить драбиною,
					не тримаючись руками, або ж користується лебідкою (якщо внизу є помічники). Небезпеку становить і робота
					з вогнем посеред лісу: димар слід щоразу гасити, а біля наступної борті розпалювати знову.

				</p>
				<p class="class9">
					Бортник Анатолій Скумін у 2019 році став героєм нашого повнометражного фільму Ukraїner.The Movie, у якому
					ми показали один день із життя країни, спостерігаючи за героями в різних регіонах України. Живучи у селі
					Хочине неподалік кордону з Білоруссю, Анатолій не уявляє свого повсякдення без промислу, який практикує
					уже близько двадцяти років. Саме тут, на Поліссі, бортник може займатися улюбленою справою, любов до якої
					прищепили йому ще з дитинства: бортником був і дідусь Анатолія.

				</p>
				<p class="class10">
					— Хата, де я жив раніше, то там була груша така товста. На цій груші стояв вулик. Пам’ятаю, як дід
					залазив на це дерево, на цю борть і вибирав мед. І давав мені крихітну жменьку, давав пробувати смачний
					цей медок. Я його ласував. То в мене в душі ще тоді зародилося, що треба і собі ж так.
				</p>
				<p class="class11">
					Почати Анатолію допомагали односельці, досвідчені бортники та пасічники. Першу борть, яку Анатолій
					почепив у лісі, йому подарував старший сусід порожньою, але бджоли одразу заселили її. Другу борть
					подарували вже разом із бджолами. Узагалі такі старі, вже обжиті борті набагато цінніші за нові: зроблені
					із свіжого дерева, не забезпечують бджолам доброго зимування. Справа в тому, що під час поїдання меду
					комахи виділяють багато вологи, яку свіже дерево не здатне ввібрати, і у нових бортях може залишатися
					багато вологи, від якої бджоли масово гинуть:
				</p>
				<p class="class12">
					— Старі борті впитують у себе цю вологу. І вони є, допустим, якщо за сто років запрополісовані, то дуже
					пахучі, хворобі дуже важко проникнути.
				</p>
				<p class="class13">
					За багато років роботи із бджолами Анатолій досконало вивчив природній устрій і правила життя бджолиної
					сім’ї. Найдивовижнішим вважає унікально чіткий розподіл обов’язків у рою: є матка, яка відкладає яйця; є
					бджоли-охоронці, які сидять на льотку (отворі, через який бджоли залітають до борті чи вулика. — ред.) і
					не пускають нікого чужого; годувальниці вигодовують молодих бджіл, а збиральники летять на взяток (збір
					нектару з квіток рослин. — ред.), щоб, повернувшись, повідати решті про трав’янисті місця.
				</p>
				<p class="class13">
					— І любо біля них ходить дивиться, як вони працюють, як у них все слажено. З них треба приклад брати.
					Бджоли працюють із 5-ї години ранку і до 10-ї години вечора, кожна знає свої обов’язки. Там нема ні
					сварки, ні скандалу, ні доказу, ні пиятики, нічого. Усе працює, бо так воно склалося за мільйони років. І
					дійшло до цього часу.
				</p>
				<p class="class13">
					Бортництво залишилося досить поширеним на території усього Поліського заповідника, а також по обидва боки
					кордону з Білоруссю:
				</p>
			</div>
			<span class="class14">
				— Займаюся для того, шоб сохраніть лісову бджолу. Це в нас тільки зосталося, на Поліссі, ще з Білорусії
				займаються і в частині Рівненщини. У цих краях десь до п’ятсот бортей ше є. Я вважаю, шо це (бортництво. —
				ред.) треба берегти — і для людей корисно, і для себе корисно.
			</span>
			<span class="class15">
				Анатолій вчить бортництву свого сина Андрія. Той вже допомагає батькові з усіма етапами. До справи
				долучається і дружина Людмила, адже, зізнається Анатолій, самому впоратися тяжко. Сім’я звикла жити серед
				природи і всі сили покладає на ведення господарства: вирощують городину, доглядають за худобою, заготовляють
				сіно на зиму. І за усіма турботами не втрачають основного орієнтиру:
			</span>
			<br>
			<span class="class16">
				— Треба жить, щоб буть корисним. Корисним для людей. Тоді люди тебе і будуть поважать.
			</span>
			<br>
			<span class="class17">
				Оберігати бджолу
			</span>
			<br>
			<span class="class18">
				Анатолій Скумін має близько 40 бортей, розкиданих лісом. Щоденні ритуали, а також річні і навіть кількарічні
				цикли догляду за бортями вже стали звичними. Наприклад, раз на сезон обов’язково треба приїхати й оглянути
				всі борті: чи шумлять там бджоли, який їхній літ. Якщо з борті вилітають лише поодинокі бджоли, значить,
				треба дати ще їм вироїтися. Анатолій ділиться, що, окрім знань, багаторічний досвід ще й розвинув особливу
				інтуїцію, яка часто стає в пригоді:
			</span>
			<span class="class19">
				— Я собі із сорока можу десять вуликів перевірити, а остальні навіть й не дивиться: я тонко знаю, в якому
				вулику може буть на осінь мед, де треба перевірити, а де я не відкриваю даже.
			</span>
			<br>
			<span class="class20">
				За бортями треба прискіпливо доглядати та оберігати бджіл: на борті можуть напасти куниці, птахи, мурахи,
				гризуни. Зашкодити може і негода, тому важливо правильно зачепити борть: щоб вулик не опинявся на сонці, а
				льоток був захищений від західних холодних вітрів взимку. Узагалі, саме в період зимівлі, коли бджоли
				перебувають у стані спокою, борті потребують особливої уваги. Їх здавна накривали берестом і корою та
				клепкою для закріплення, а сьогодні подекуди використовують і металеве накриття. Якщо все зробити як слід і
				борть щороку буде заселена бджолами (яких за сприятливих умов може бути понад сорок тисяч в одній сім’ї) —
				тоді і мед буде з року в рік.
			</span>
			<span class="class21">Бджоли заселяють борті щовесни під час роїння: спочатку прилітають «розвінчаті»
				(розвідники), щоб зайняти вулик і відігнати від борті інші сім’ї. Тоді ці бджоли очищають та оберігають
				борть, доки матка не приведе рій із однієї до іншої борті — так на новому місці виводиться нова сім’я. У
				другій половині весни бджоли розпочинають свою активну роботу, тоді ж розводяться молоді бджоли, і борть
				починає наповнюватися медом. Усе літо бортники присвячують догляду за бджолами і лише «як верес перецвіте»,
				починають вибирати мед.</span>
			<span class="class22">
				З однієї борті за один раз можна зібрати 5–10 кілограмів меду, а якщо вибирати раз на рік — то і 20
				кілограмів. Мед бортники беруть не як з рамкових вуликів — медогоном, а випресовують, адже він дуже тягучий
				за своєю консистенцією. Передовсім це зумовлено тим, із яких лісових цвітінь він зібраний:
			</span>
			<span class="class23">
				— Мед в основному йде з лісової малини, із чєрнікі, горобина теж цвіте, дуже багато лісових ягід.
			</span>
		</main>
		<footer>
			<div>
				<p class="class24">
					Взяти мед у бджіл можна за допомогою задимлювання борті. Анатолій наповнює димар «гнилушками» з верболозу
					— каже, що вони не так сильно чадять, як, наприклад, дубові, та й мають м’якший вплив на бджіл. Бортник
					одягається у захисний одяг, впускає трішки диму в льоток і знімає з борті бічну накривку — «слє». У борті
					може бути багато меду: зверху до самого низу, особливо у вуликах, які активно рояться.
				</p>
			</div>
			<a href="">Посилання</a>
		</footer>

	</div>
</body>

</html>